%

\index{aksjomaty!leżenia pomiędzy|(}%

\subsection{Aksjomaty leżenia pomiędzy}
O relacji między aksjomatami B1-B4 i uporządkowaniem ciała, nad którym pracujemy, rozwodzi się Hartshorne \cite[s. 135-140]{hartshorne2000}

\begin{axiom}[leżenia pomiędzy, B1]
    Jeśli punkt $B$ leży między punktami $A$ i $C$, to punkty $A$, $B$, $C$ są różnymi punktami tej samej prostej oraz punkt $B$ leży także między punktami $C$ i $A$.
\end{axiom}

\begin{axiom}[leżenia pomiędzy, B2]
    Dla każdej pary punktów $A$ i $B$ istnieje punkt $C$ taki, że punkt $B$ leży między punktami $A$ i $C$.
\end{axiom}

\begin{axiom}[leżenia pomiędzy, B3]
    Spośród trzech punktów leżących na prostej, dokładnie jeden leży pomiędzy pozostałymi dwoma.
\end{axiom}

\begin{axiom}[leżenia pomiędzy, B4]
    Niech $A$, $B$ i $C$ będą trzema niewspółliniowymi punktami, zaś $l$ prostą, która nie przechodzi przez żaden z nich.
    Jeśli prosta $l$ przechodzi przez punkt między punktami $A$ i $B$, to przechodzi też przez punkt między punktami $A$ i $C$ albo $B$ i $C$, ale nie przez obydwa.
\end{axiom}

Powyższy aksjomat nazywany jest też aksjomatem Pascha, ponieważ Moritz Pasch \cite{pasch_1882} przyłapał dopiero w 1882 roku geometrów całego świata na tym, że korzystali z takiej przesłanki.
\index{aksjomat!Pascha}%
\index[persons]{Pasch, Moritz}%
Aksjomatu Pascha (B4) nie wolno mylić z aksjomatem Veblena-Younga geometrii rzutowej\footnote{Jeśli prosta przecina dwa boki trójkąta, to przecina także jego trzeci bok. \index{aksjomat!Veblena-Younga}}!
% PRZEJRZANO: https://en.wikipedia.org/wiki/Pasch%27s_axiom

\begin{proposition}
    Z aksojmatów I1 do I3, B1 do B4 wynika, że każda prosta ma nieskończenie wiele punktów.
\end{proposition}

\begin{definition}[odcinek]
    Niech $A$, $B$ będą punktami.
    Zbiór złożony z punktów $A$, $B$ oraz punktów, które leżą między nimi, nazywamy odcinkiem i oznaczamy:
\index{odcinek}%
    \begin{equation}
        \overline{AB}.
    \end{equation}
\end{definition}

Jeżeli nie prowadzi to do nieporozumień, kreskę pomijamy.

\begin{definition}[trójkąt]
    Niech $A$, $B$, $C$ będą punktami.
    Sumę odcinków $AB$, $BC$, $AC$ nazywamy trójkątem, wspomniane odcinki -- jego bokami, zaś punkty $A$, $B$ i $C$ -- wierzchołkami.
\index{trójkąt}%
\end{definition} % Hartshorne 74

Trójkąty zazwyczaj oznaczamy tak: $\triangle ABC$ i nie odróżniamy go od trójkąta z wnętrzem.
Mamy podział na trójkąty ostrokątne (z trzema kątami ostrymi), prostokątne (z jednym kątem prostym), rozwartokątne (z jednym kątem większym niż prosty), ale też na: równoboczne (z trzema bokami, które są przystające), równoramienne (z dwoma przystającymi bokami zwanymi ramionami, wtedy trzeci bok nazywa się podstawą) albo różnoboczne, z angielskiego \emph{scalene}.

\begin{proposition}
    Niech $l$ będzie prostą.
    Wtedy zbiór punktów, które nie leżą na prostej $l$ można rozbić na dwa niepuste zbiory $S_1$, $S_2$ takie, że: dwa punkty, które nie leżą na prostej $l$, należą do tego samego zbioru ($S_1$ lub $S_2$) wtedy i~tylko wtedy, gdy odcinek $AB$ nie przecina prostej $l$.
\end{proposition} % Hartshorne 74

Zbiory $S_1$, $S_2$ nazywamy stronami prostej $l$.
\index{prosta!dwie strony prostej}%
Podobnie punkt wyznacza na prostej dwa zbiory, które leżą po różnych stronach tego punktu.

\begin{definition}[półprosta]
    Niech $A$, $B$ będą punktami.
    Zbiór złożony z punktów $A$, $B$ oraz punktów, które leżą po tej samej stronie punktu $A$ na prostej $AB$ co punkt $B$, nazywamy półprostą i oznaczamy:
\index{półprosta}%
    \begin{equation}
        \overrightarrow{AB}.
    \end{equation}
\end{definition} % Hartshorne 77

Ponownie, strzałkę psującą interlinię często pomijamy.

\begin{definition}[kąt]
    Sumę dwóch półprostych $AB$, $AC$, które nie leżą na jednej prostej, nazywamy kątem, zaś punkt $A$ wierzchołkiem tego kąta.
    Wnętrze kąta $\angle BACS$ składa się z tych punktów $D$ takich, że $D$ i $C$ leżą po tej samej stronie prostej $AB$ oraz $D$ i $B$ leżą po tej samej stronie prostej $AC$. 
    \index{kąt}%
\end{definition} % Hartshorne 77

W myśl tej definicji, nie ma kąta zerowego, wklęsłego ani półpełnego.
\index{kąt!zerowy}%
\index{kąt!półpełny}%
\index{kąt!wklęsły}%
Wnętrze trójkąta $ABC$ to część wspólna wnętrz kątów $\angle ABC$, $\angle BCA$, $\angle CAB$; jest wypukłe (jeśli dwa punkty końce odcinka należą do wnętrza, to również każdy inny punkt tego odcinka znajduje się tam) i niepuste.

\index{aksjomaty!leżenia pomiędzy|)}%

%